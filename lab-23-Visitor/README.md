# Patterns: Visitor
23.3.1. Розглядається підприємство на якому
працюють різні типи співробітників (продавець, менеджер, тощо), кожен з яких
отримує заробітну плату. Також є клас, що об’єднує усіх співробітників
організації та повідомляє загальну суму видатків, що має заплатити організація
як заробітну плату.

Приклад структури класів, написаної мовою програмування Java та
клієнтський код знаходиться за посиланням:

github.com/krenevych/patterns/tree/main/Java/labs/lab23_Visitor/task_3_1

Реалізуйте шаблон проектування Відвідувач, додавши
можливість змінювати заробітну плату для співробітників у такі способи:
- підвищувати заробітну плату на заданий відсоток;
- накладати штрафи на співробітників.

Після цього додайте в симуляцію новий тип співробітників,
наприклад, працівника ІТ-підтримки та поширте підтримку реалізованого шаблону
Відвідувач на нього.

23.3.2. Розглянемо абстрактний клас Військовий
об’єкт. Військовий об’єкт можуть відвідувати шпигуни, які можуть нанести йому
шкоду або викрасти секретні папери.

Розглянемо клас «Генеральний штаб», який є нащадком класу
Військовий об’єкт та у якому зосереджений старший офіцерський склад та
зберігаються секретні папери. Також, розглядається клас Військова база, на якій
зосереджені особовий склад та техніка.

Реалізуйте
шаблон програмування Відвідувач (Visitor) для моделювання процесу
відвідування військових об’єктів шпигунами. Для цього опишіть абстрактний клас
Шпигун, що містить абстрактні методи для відвідування різних типів військових
об’єктів. Розгляньте два типи шпигунів – Секретний агент та Диверсант – нащадки
класу Шпигун. Метою відвідування військового об’єкту класу Секретний агент є
збір або викрадення секретної інформації. Метою відвідування військового
об’єкту шпигуном Диверсант є знищення секретної документації, знищення
особового складу та техніки військового об’єкту.


Приклад
класів Генеральний штаб та Військова база написаних мовою програмування Python мітиться за посиланням:


github.com/krenevych/patterns/tree/main/Python/labs/lab23_Visitor/task_3_2